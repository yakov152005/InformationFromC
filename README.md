# InformationFromC
עליכם לכתוב תוכנית המנהלת מידע על המכללה. 
בתחילה התוכנית תציג עבור המשתמש את רשימת החוגים במכללה, והוא יתבקש לבחור באחת מהן. 
כאשר יבחר באפשרות הרצויה, יוצג לו תפריט נוסף, של פעולות שהוא יכול לבצע עבור חוג זה: 
0. הדפסת כל המידע על החוג
1. שינוי שם החוג
2. הוספת מרצה לחוג
3. הוספת קורס לחוג
4. בחירה בקורס קיים לביצוע פעולות נוספות
5. חיפוש סטודנט לפי שם פרטי, שם משפחה, או חלק מהם. 
6. חזרה לתפריט הקודם (תציג שוב את רשימת החוגים במכללה).

אם יבחר המשתמש באפשרות מספר 0, יודפס לו כל המידע הידוע על החוג. מידע זה יכלול את כל המידע שיש במחלקה המייצגת את החוג ובמחלקות המרכיבות אותה, כפי שיפורט בהמשך. 

אם יבחר המשתמש באפשרות מספר 1 בתפריט הראשי, הוא יידרש לבחור את השם החדש, ואז יצא לתפריט הראשי, בו שום תוצג רשימת החוגים במכללה, הפעם עם השם החדש. 

אם יבחר המשתמש באפשרות מספר 2 בתפריט הראשי, הוא יידרש להכניס שם פרטי ושם משפחה של המרצה החדש, ואובייקט מתאים יישמר. 

אם יבחר המשתמש באפשרות מספר  3 בתפריט הראשי, הוא יצטרך להגדיר את שם הקורס ואת זהותו של המרצה בקורס. במידה ורשימת המרצים של החוג עדיין ריקה, תוצג למשתמש הודעה שאין אפשרות לפתוח קורס חדש כיוון שאין מרצים. במידה וברשימת המרצים של החוג יש מרצה אחד בדיוק, המשתמש יצטרך להגדיר רק את שם הקורס, ואילו המרצה היחיד יהיה באופן אוטומטי המרצה בחוג זה. במידה ובחוג יש יותר ממרצה אחד, תוצג למשתמש רשימת המרצים והוא יבחר מתוכה (באמצעות אינדקס של המרצה הרצוי). 

אם יבחר המשתמש באפשרות מספר 4 בתפריט הראשי, יודפסו לו שמות הקורסים הקיימים והוא יצטרך לבחור באחד מהם. לאחר שיבחר בקורס הרצוי, יוצג לו תפריט האפשרויות הבא: 
1. הדפסת מידע על הקורס. 
2. שינוי שם הקורס.
3. הוספת סטודנט לקורס. 
4. חזרה לתפריט הקודם.



אם יבחר המשתמש באפשרות מספר 1 בתפריט הפנימי, יוצג לו המידע על הקורס בפורמט הבא:
-שם הקורס
-מספר נקודות הזכות שמזכה הקורס
-פרטי המרצה של הקורס (לא רק השם, אלא כל הפרטים הידועים עליו)
-סך הסטודנטים בקורס
-פרטי הסטודנטים בקורס (שם פרטי + שם משפחה)

אם יבחר המשתמש באפשרות מספר 2  בתפריט הפנימי, יידרש לבחור שם חדש לקורס. לאחר מכן יחזור לתפריט הקודם. 

אם יבחר המשתמש באפשרות מספר 3 בתפריט הפנימי, יידרש להכניס את שמו הפרטי ואת שם המשפחה של הסטודנט שיש להוסיף. 



אם יבחר המשתמש באפשרות מספר 5 בתפריט הראשי, יתבקש להכניס שם אותו הוא רוצה לחפש. השם יהיה קלט יחיד, שבו יכניס המשתמש מחרוזת שעשויה לכלול שם פרטי+שם משפחה או חלק מהם. על המערכת להציג את פרטיהם של הסטודנטים שנמצאו, או הודעת שגיאה במידה ולא נמצאו. 
על החיפוש לתמוך גם בתת-מחרוזות מתוך השם. לדוגמה, אם החיפוש הוא 
Sha Gi
יימצא סטודנט בשם Shai Givati


יש לחלק את התוכנית למחלקות על פי חלוקה הגיונית שבסיסה יפורט להלן: 
מחלקה המייצגת סטודנט במכללה
שדות: 
-שם פרטי
-שם משפחה
-מספר כרטיס סטודנט

מתודות:
-הדפסת כל פרטי האובייקט


מחלקה המייצגת מרצה במכללה 
שדות: 
-שם פרטי
-שם משפחה
-מספר שנות ותק

מתודות:
-הדפסת כל פרטי האובייקט


מחלקה המייצגת ראש חוג במכללה
שדות: 
-שם פרטי
-שם משפחה
-מספר שנות ותק
-תחום התמחות
-תואר

מתודות:
-הדפסת כל פרטי האובייקט

מחלקה המייצגת קורס
שדות: 
-שם הקורס
-המרצה שמלמד את הקורס
-רשימת הסטודנטים הרשומים לקורס

מתודות:
-הדפסת כל פרטי האובייקט
-הוספת סטודנט לקורס: המתודה מקבלת אובייקט של סטודנט ומוסיפה אותו לרשימת הסטודנטים


מחלקה המייצג חוג
שדות: 
-מספר מזהה ייחודי עבור החוג
-שם
-רשימת קורסים
-רשימת מרצים

מתודות: 
-הדפסת כל פרטי האובייקט
-מתודה להוספת קורס. לא מקבלת פרמטרים אלא מבצעת את הקלט בתוכה. 
-מתודה להוספת מרצה. לא מקבלת פרמטרים אלא מבצעת את הקלט בתוכה. 


מחלקה ראשית, שתיצור אובייקטים של חוגים ותציג את התפריטים המתוארים בקובץ זה. 


שימו לב: 
-בכל מחלקה יש לתת הרשאות גישה מתאימות עבור כל שדה/מתודה
-יש להשתמש בבנאים במקרה הצורך
-בחלק מהמקרים ניתן להשתמש בהורשה – יש לעשות זאת בצורה חכמה
-יש לבדוק את כל מקרי הקצה הקשורים במערכים שבתוכנית, על מנת שלא יובילו לקריסתה
פירוק לגורמים:
Person
Student
Lecturer
HeadOfDepartment
Course (Student + Lecturer)
Department (Course)





